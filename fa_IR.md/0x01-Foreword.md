
# پیشگفتار

توسط Bernhard Mueller در پروژه موبایل OWASP

انقلاب‌های فناورانه می‌توانند به سرعت اتفاق بیافتند. کمتر از یک دهه قبل، گوشی‌های هوشمند دستگاه‌های سنگین و عجیب با صفحه کلیدهای کوچک و ابزاری گران قیمت برای کاربران تجاری با دانش بالا بودند. امروزه، گوشی‌های هوشمند بخشی عمده‌ای از زندگی ما را تشکیل می‌دهند. ما برای اطلاعات، مسیریابی و ارتباطات به آنها وابسته شده‌ایم و آنها در هر دوی زندگی تجاری و اجتماعی ما حاضر هستند.

هر تکنولوژی جدید مخاطرات امنیتی جدیدی را به وجود می‌آورد و یکی از چالش‌های عمده‌ای که صنعت امنیت با آن مواجه هست وفق دادن خود با این تغییرات و چالش‌ها است. The defensive side is always a few steps behind برای مثال واکنش پیش فرض تعدادی زیادی از افراد بکارگیری شیوه‌ی قدیمی درانجام کارها بود: گوشی‌های هوشمند شبیه کامپیوترهای کوچک هستند و برنامه‌های موبایل همان نرم‌افزارهای کلاسیک، درنتیجه الزامات امنیتی گوشی‌های هوشمند همان الزامات امنیتی کامپیوترها هستند؛ اما این فرضیه درست نیست. سیستم عامل گوشی‌های هوشمند با سیستم عامل‌های کامپیوترهای رومیزی متفاوت است و برنامه‌های موبایل هم با برنامه‌های وب تفاوت دارند. برای مثال شیوه‌ی معمول مبتنی بر امضا برای بررسی ویروس در محیط سیستم عامل موبایل‌های امروزی کاربرد ندارد؛ این شیوه نه تنها با مدل توزیع برنامه‌های موبایل سازگاری ندارد بلکه به دلیل محدودیت‌های مکانیسم sandbox از نظر فنی غیرممکن است. همچنین بعضی انواع آسیب‌پذیری مانند سرریز بافر و مشکلات XSS نسبت به برنامه‌های کامپیوتر‌های رومیزی و برنامه های تحت وب با برنامه‌های عادی موبایل ارتباط کمتری دارند (با در نظر گرفتن استثناها). 

با گذشت زمان، صنعت ما درک بهتری از مخاطرات و تهدیدات در حوزه موبایل پیدا کرده است. همه‌ی موضوع امنیت موبایل، در خصوص محافظت از داده است: برنامه‌ها اطلاعات خصوصی ما شامل تصاویر، فایل‌های ضبط‌شدۀ‌ صوتی، یادداشت‌ها، اطلاعات حساب، اطلاعات تجاری، موقعیت مکانی و بسیاری دیگر را ذخیره می‌کنند. آنها به‌عنوان کاربرانی که ما را به سرویس‌هایی که مورداستفادۀ روزانۀ ماست متصل می‌کنند و مراکز ارتباطاتی که همۀ پیام‌های مبادله شده ما با دیگران را پردازش می‌کنند، عمل می‌کنند. برای دسترسی بدون فیلتر به زندگی یک شخص فقط کافی است گوشی هوشمند آن شخص را تحت کنترل بگیرید. زمانی که متوجه می‌شویم دستگاه‌های موبایل به‌آسانی گم شده یا به سرقت می‌روند و بدافزارهای موبایل در حال پیشرفت هستند، نیاز به حفاظت از داده بیشتر از پیش حس می‌شود.

بنابراین یک استاندارد امنیت برای برنامه‌های موبایل، باید بر چگونگی مدیریت، ذخیره و حفاظت از اطلاعات حساس توسط برنامه‌های موبایل تمرکز کند. اگرچه سیستم‌عامل‌های مدرن موبایل مانند iOS و اندروید APIهای خوبی برای ذخیره داده و ارتباطات امن پیشنهاد داده‌اند، اما برای موثر واقع‌شدن، APIها باید به‌طور صحیح پیاده‌سازی و استفاده شوند. ذخیره‌سازی داده، ارتباطات برون ‌برنامه‌ای، استفادۀ مناسب از APIهای رمزنگاری و ارتباطات امن شبکه تنها بخشی از جنبه‌هایی است که نیاز به رسیدگی دقیق دارد.

پرسش مهمی که به موافقت همگانی در صنعت نیاز دارد این است که در حفاظت از محرمانگی و صحت داده تا کجا باید پیش رفت. برای مثال بیشتر ما در مورد اینکه یک برنامه موبایل در فرآیند مبادلۀ گواهینامه در پروتکل TLS باید گواهینامۀ سرور را بررسی کند، توافق داریم. اما در مورد مکانیسم امنیتی SSL certificate pinning چطور؟ آیا عدم استفاده از این مکانیسم منجر به بروز آسیب‌پذیری می‌شود؟ آیا استفاده از این مکانیسم باید در برنامه‌هایی که داده‌های حساس مدیریت می‌کنند الزام شود؟ یا حتی ممکن است باعث ضربه به تولید شود؟ آیا نیاز داریم تا داده‌های ذخیره شده در پایگاه داده‌های SQLite را حتی اگر سیستم عامل برنامه را sandbox می‌کند، رمز کنیم؟ چیزی که برای یک برنامه مناسب است ممکن است برای برنامۀ دیگر واقع‌بینانه نباشد. MASVS تلاشی برای استاندارد کردن این الزامات با استفاده از سطوح وارسی که با سناریوهای حملۀ مختلف منطبق باشد، است.

علاوه بر این، ظهور بدافزار روت و ابزارهای مدیریت از راه دور باعث ایجاد آگاهی در مورد این واقعیت شده که خود سیستم‌عامل‌های موبایل دارای رخنه‌های امنیتی قابل ‌بهره‌برداری هستند، درنتیجه استراتژی‌های کانتینرزاسیون برای محافظت بیشتر از داده‌های حساس و جلوگیری از دست‌کاری در سمت کاربر، بصورت فزاینده‌ای مورد استفاده قرار می‌گیرند. اینجاست که همه چیز پیچیده می‌شود. ویژگی‌های امنیتی مربوط به سخت‌افزار و راهکارهای کانتینرزاسیون در سطح سیستم‌عامل مانند Android for Work و Samsung Knox وجود دارند اما بطور یکنواخت برای دستگاه‌های مختلف در دسترس نیستند. به‌عنوان یک مرهم، امکان پیاده‌سازی معیارهای محافظتی مبتنی بر نرم‌افزار وجود دارد اما متأسفانه هیچ استاندار یا فرآیند آزمونی برای بررسی این‌چنین محافظت‌هایی وجود ندارد.

نتیجه آنکه، گزارشات آزمون امنیت برنامه‌های موبایل همه جا هستند؛ برای مثال برخی آزمونگرها نبود مبهم‌سازی یا تشخیص دستگاه روت در برنامه‌های موبایل را به‌عنوان «حفره امنیتی» گزارش می‌کنند. از طرف دیگر، معیارهای دیگری مانند رمزنگاری رشته، تشخیص debugger یا کنترل جریان مبهم‌سازی اجباری در نظر گرفته نمی‌شوند. اگرچه این نگاه صفر و یکی به چیزها منطقی نیست چراکه انعطاف‌پذیری یک مفهوم صفر و یکی نیست: این بستگی به تهدید سمت کاربر مشخصی که فرد می‌خواهد با آن مقابله کند، دارد. محافظت‌های نرم‌افزاری بی‌فایده نیستند اما در آخر می‌توانند دور زده شوند، درنتیجه هیچ‌گاه نباید به‌عنوان جایگزینی برای کنترل‌های امنیتی استفاده شوند.

هدف کلی MASVS پیشنهاد مبانی اولیه و معیاری برای امنیت برنامه‌ای موبایل است (MASVS-L1). همچنین شامل معیارهای دفاع در عمق (MASVS-L2) و محافظت‌هایی در برابر تهدیدات سمت کاربر (MASVS-R) است. MASVS به دنبال دستیابی به موارد زیر است:

- فراهم آوردن الزامات برای معمارهای نرم‌افزار و توسعه‌دهندگانی که به دنبال توسعه دادن برنامه‌های موبایل امن هستند
- پیشنهاد یک استاندارد صنعتی که بتواند در بازبینی‌های امنیتی برنامه‌های موبایل، آزمایش شود
- روشن کردن نقش مکانیسم‌های محافظتی نرم‌افزار در امنیت برنامه‌های موبایل و تهیۀ الزامات برای بررسی مؤثر بودن آنها
- تهیۀ توصیه‌های بخصوص در مورد اینکه چه سطحی از امنیت در موارد استفادۀ متفاوت توصیه می‌شود

می‌دانیم که حصول توافق صددرصدی در صنعت غیرممکن است. بااین‌وجود امیدواریم که MASVS در فراهم آوردن دستورالعمل راهنما در همۀ مراحل توسعه و آزمون برنامه‌های موبایل مفید واقع شود. به‌عنوان یک استاندارد متن‌باز، MASVS در طول زمان رشد و نمو پیدا خواهد کرد و در همین راستا از هر پیشنهاد و مشارکتی استقبال می‌کنیم.
